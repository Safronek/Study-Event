Захід: дебати між учнями.
Дата: 17.03.21
Тема дебатів: "Ця палата шкодує про стрімкий розвиток штучного інтелекту та пропонує обмежити його використання."
Судді: Представник з ФДУ, Шомко Богдан, Кузьменко Діана;

План:
1.  Привітання з учнями.
2.	Роз’яснення суті і правил британських парламентських дебатів

Пояснення вчителя з елементами демонстрування презентації та відповіді на уточнюючі запитання учнів.

3.  Учасники дебатів та розподіл ролей.
Для участі в дебатів потрібно обрати 8-ох учнів за бажанням, які візьмуть участь в дебатах в той час як інші повинні будуть спостерігати і оцінювати те, що відбуватиметься. Учні діляться на 4 команди: 2 команди Уряду та 2 команди Опозиції. Вчитель повторно коротко пояснює ролі кожного та правила.

4.	Проведення самих британських парламентських дебатів між учнями
Оголошення теми дебатів: «Ця палата шкодує про стрімкий розвиток штучного інтелекту та пропонує обмежити його використання.»
Учні впродовж 10-ти хвилин готують власні лінії аргументацій зі своїми командами.
Після того як час на підготовку закінчується, вчитель викликає по черзі кожного зі спікерів для виступу:
- перший спікер першого Уряду. Повинен навести аргументи та задати лінію аргументації своєї команди та Уряду. 
- перший спікер першої Опозиції. Повинен спростовувати аргументи Уряду та за можливості пропонувати свої, альтернативні.
- другий спікер першого Уряду. Він повинен намагатися наводити контраргументи щодо аргументів опозиції та за можливості навести свої аргументи.
- другий спікер першої Опозиції. Так, як і спікер Уряду, повинен намагатися наводити контраргументи щодо аргументів опозиції та за можливості навести свої аргументи.
- перший спікер другого Уряду. Повинен підтримувати лінію аргументації Уряду, доповнювати її та спростовувати аргументи Опозиції. 
- перший спікер другої Опозиції. Повинен спростовувати аргументи Уряду, підтримувати лінію аргументації своєї команди та наводити нові аргументи.
- другий спікер другого Уряду. Він повинен пояснювати і підтримувати лінію своєї команди, спростовувати аргументи противника та підвести підсумки аргументації команди Уряду.
- другий спікер другої Опозиції. Повинен спростовувати аргументи опонентів та чітко підбити підсумки аргументації та контраргументації своєї команди.

5. Підсумки та оцінювання виступів команд та учасників
Під час дебатів між учнями вчитель уважно слухає та нотує виступи. Після закінчення він коротко аналізуючи оцінює кожного з учасників, пояснює що було добре, а що варто підтягнути до наступного разу.
Що ви думаєте про дебати та чи був даний захід на вашу думку корисним? 
Чого ви навчилися спостерігаючи або беручи участь у заході?
На які ще теми було б цікаво подебатувати? 
(відповіді учнів)

